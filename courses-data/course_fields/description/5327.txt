الکترونیک دیجیتال شاخه ای از الکترونیک است که شامل مطالعه سیگنالهای دیجیتال و مهندسی دستگاههایی است که سیگنالهای دیجیتال را استفاده یا تولید میکنند. این شاخه از الکترونیک در مقابل الکترونیک آنالوگ و سیگنالهای آنالوگ قرار دارد. مدارهای الکترونیکی دیجیتال معمولا از مجموعه بزرگی از گیت های منطقی ساخته میشوند که اغلب در مدارهای مجتمع بستهبندی میشوند. دستگاههای پیچیده ممکن است نمایشهای الکترونیکی سادهای از توابع منطق بولی داشته باشند. دانستن مبانی الکترونیک دیجیتال برای درک اصول کار و طراحی دسته وسیعی از کاربردهای الکترونیک و سیستم های مخابرات، ضروری است. با گذشت زمان، شاهد کوچکتر و توانمندتر شدن ادوات الکترونیکی هستیم. از این رو، مهندسان ملزم به یادگیری کامل اصول کار ادوات الکترونیک دیجیتال و نحوه استفاده از آنها در پروژهها برای طراحی های دیجیتال هستند.