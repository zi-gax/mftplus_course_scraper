عکاسی به فرآیند ثبت تصاویر به وسیله دوربین و ثبت نور بر روی سطح حساس به نور حسگر الکترونیکی می گویند. این نورهای بازتاب شده از سطح اشیا به سطح حساس دوربین هستند که این فرآیند ثبت تصاویر را خلق می کنند. عکاسی در ابتدا بعنوان یک علم کشف، سپس بعنوان یک صنعت شناخته شد و در کنار آن جنبه هنری نیز پیدا نمود. گرایش انسان به ثبت لحظات ، آموزش عکاسی را تبدیل به یکی از محبوب ترین دوره های آموزشی نموده است. استفاده از دوربین های دیجیتال به نسبت دوربین های آنالوگ نسبتا آسان است و سرعت ثبت تصاویر و سرعت نمایش آن عکس ها و انتقال محتوا از جمله مواردی هست که باعث شده تا این صنعت بسیار طرفدار پیدا نماید. فقط لازم هست شما تنظیمات دوربین را بدرستی درک و تکنیک های عکاسی دیجیتال را در شرایط و موقعیت های متفاوت بدانید. جالب است بدانید که امروزه از علم عکاسی در اکثریت رشته های هنری، مهندسی و حتی در علم پزشکی نیز بهره برداری می شود. در تهیه دوربین های عکاسی و شاخص های قیمت گذاری در بازار به موارد متعددی اشاره میشود که یکی از موارد مهم بحث پیکسل می باشد. این رقم که با واحد مگاپیکسل یا میلیون پیکسل شمارش می شود از راه ضرب تعداد پیکسل های افقی و عمودی سنسور دوربین محاسبه می شود برای مثال دوربینی که دارای 4000 پیکسل افقی و 2000 پیکسل عمودی می باشد اصطلاحا گفته میشود این دوربین 8 مگاپیکسل می باشد. و این واحد از جمله شاخص های سنجش کیفیت ثبت تصویر در آن دوربین می باشد... البته که در کنار مبحث پیکسل شاخص های مهم تری از جمله توجه به نوع سنسور دوربین، نوع لنز،قدرت لنز و ... در خرید دوربین وجود دارد که می بایست به آن توجه کرد.. در صنعت عکاسی گرایش های متنوعی وجود دارد که در اینجا توضیح مختصری از برخی آنها ذکر شده است عکاسی مستند و خبری: در این نوع از عکاسی به ثبت وقایع اطرافمان پرداخته می شود متن های خبری به تنهایی نمی توانند پیام لازم را به مخاطب برسانند از این رو در جهت تکمیل پیام خبر نیاز به تصویری می باشد که بتوانند به درستی به موضوع اشاره کند و به نوعی گزارشی تصویری برای مخاطب را رقم بزند.