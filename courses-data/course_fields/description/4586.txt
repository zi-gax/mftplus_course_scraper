AVR که بنا بر باور بسیاری از متخصصان مخففی از نام سازندگان آن ( Alf and Vegards RISC Processor ) می باشد، نوعی میکروکنترلر محسوب می شود. یک شبه رایانه هوشمند در ابعادی کوچک، که کاربر با برنامه نویسی قادر به کنترل عملیات آن خواهد بود. در واقع می توان گفت میکروکنترلر AVR دارای تمام ویژگی های یک رایانه، با قابلیت پردازش و محاسبات، اما در ابعادی محدودتر است. در جواب این که میکروکنترلر AVR چیست باید بگوییم، این میکروکنترلر عرضه شده در بازار الکترونیک، از جمله محصولات شرکت ( ATMEL ) می باشد که با یک طراحی پیشرفته در حجمی کم و سرعت بالای اجرا، به تولید رسیده است. حافظه های به کار رفته در میکروکنترلر AVR شامل ( FLASH ) و ( EEPROM ) می باشد. یکی از قابلیت های قابل توجه این میکروکنترلر، امکان برنامه نویسی با استفاده از کامپایلر زبان های برنامه نویسی در سطح بالا است.