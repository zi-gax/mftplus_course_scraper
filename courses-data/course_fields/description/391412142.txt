همانطور که می دانید بعد از مشخص کردن و بررسی سایت پروژه از نظرهای مختلف و آنالیز کلی کار به طراحی پلان معماری سازه مورد نظر میرسد تا در این مرحله طرحی برای سایت در نظر گرفته شود و این طرح را پیاده سازی نمود که پس از انجام این موارد و بررسی کلی طرح ساختمان نقشه سازه مورد نظر را با مقیاس هایی از جمله 1.100 و 1.150 ترسیم می نمایند تا طرحی کلی در دسترسی باشد و عوامل اجرایی با طرح و فرم اصلی ساختمان آشنا شوند که به این نقشه هایی که ویژگی های معماری ساختمان که در آنها روابط و اطلاعات محدودی از جمله نوع استقرار بنا و روابط فضاها و مشخصات نمای ساختمان را دارا هستند نقشه فاز یک معماری می گویند. برای معرفی طرح و سازه به مهندسین و سایر عوامل میتوان از این نقشه ها استفاده نمود تا آنها را با فرم و طرح ساختمان و اطلاعات فراتری در این رابطه آشنا نمود و نظر سرمایه گذاران را راجع به این طرح و نمای ساختمان جلب نمود، همچنین میتوان امکانات مربوط به اجرای سازه و تاسیسات ساختمان، هزینه و زمان اجرای سازه و تاسیسات ساختمان را ارزیابی نمود و هزینه و زمان اجرای پروژه را براورد کرد یعنی با استفاده از نقشه فاز یک سازه نیز میتوان عملیات متره و براورد را انجام داد. برای بهتر به نظر رسیدن این نقشه ها و موارد دیگر همچون ارائه اطلاعات بیشتر در رابطه با سازه از مبلمان فضا ها و پررنگ کردن برخی قسمت ها و در نقشه استفاده می شود.