احداث هر نوع فضای سبز، به روان بخشی، زیباسازی و ایجاد آرامش در محیط کمک میکند اما بهره گیری از این عملکرد مستلزم برنامه ریزی و داشتن طرحی برای فضاسازی است. در فضاسازی محوطه باغ یا ویلا حتما باید به تناسب و تطابق گیاهان و المان های طبیعی توجه ویژه داشت. برای فضا سازی باید از مصالح و احجامی استفاده کرد که یکپارچگی محیط و طبیعت آن را بر هم نزنند . با استفاده از نرم افزار های اتوکد و realtime میتوان به صورت حرفه ای فضا را طراحی کرده و به نمایش گذاشت. برای سازماندهی فضا یک سبک طراحی محوطه را با توجه به اقلیم منطقه در نظر میگیریم و سبک هایی مانند مدرن، مینیمال، کلاسیک، مدیترانه ای نمونه ای از سبک های زیبایی طراحی محوطه می باشند . به جزییات مصالح، رنگ و بافت در محیط توجه کرده و طبق آن گیاهان مناسب را انتخاب کرده و دسترسی ها را طراحی می کنیم تا به فضای طراحی شده و دلخواه برسیم.