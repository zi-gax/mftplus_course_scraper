تمام ساختمان های اداری، تجاری، مسکونی، آموزشی و غیره به سیم کشی و دسترسی به برق احتیاج دارند. از طرف دیگر وظایف یک برق کار ساختمان فقط سیم کشی و تأمین برق ساختمان نیست بلکه یک برقکار باید بتواند انواع سیستم های برقی را در یک ساختمان نصب کند.
به این ترتیب دامنه فعالیت های یک برقکار ساختمان بسیار وسیع است و همین مسئله باعث شده است که برقکاری ساختمان به یکی از پررونق ترین مشاغل فنی تبدیل شود و احتمال اشباع شدن آن وجود نداشته باشد. مردم برای انواع کارهای برقی خود به متخصصان و برقکاران مراجعه می کنند. در نتیجه یک برقکار حرفه ای ساختمان می تواند درآمد بسیار خوبی کسب کند.
از طرف دیگر صنعت ساختمان سازی در بیشتر شهرهای ایران رواج دارد و با توجه به این که تمام این ساختمان ها به سیم کشی برق و تجهیزات هوشمند احتیاج دارند، برقکارهای حرفه ای در آینده به تمام این موارد رسیدگی خواهند کرد.