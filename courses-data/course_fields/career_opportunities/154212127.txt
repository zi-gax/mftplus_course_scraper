در حوزه محاسبات ریاضی و شبیه سازی مدلهای ریاضی مهندسی، نرم افزارهای متنوعی چون MATLAB، Maple، Mathematica و ... وجود دارند. با این حال قدرت نرم افزار متلب در برنامه نویسی و شخصی سازی توابع، همچنین سرعت بالای انجام محاسبات در آن، باعث شده است گستردگی و جامعیت استفاده از این نرم افزار نسبت به میپل، متماتیکا و سایر نرم افزارهای این حوزه افزایش یابد. خصوصا آنکه این نرم افزار نه فقط برای انجام محاسبات ریاضیاتی، بلکه برای داده کاوی، اتوماسیون، هوش مصنوعی، الگوریتم ژنتیک، پردازش تصویر (Image Processing)، پردازش سیگنال های دیجیتال (DSP)، تحلیل داده های متنی و ... نیز در سراسر دنیا مورد توجه ویژه قرار گرفته است. این نرم افزار یکی از پر استفاده ترین نرم افزارها در میان رشته های مهندسی مکانیک، مهندسی عمران، مهندسی برق و کنترل، مهندسی کامپیوتر، مهندسی هوافضا و .... است که در صنایع مختلفی مورد استفاده قرار می گیرد.