این درس با توجه به افزایش و گرایش روز افزون عامه مردم به فراگیری یکی از زبان های برنامه نویسی متداول و به علت عدم آمادگی افراد برای حضور مستقیم در کلاس های آموزشی زبان های برنامه نویسی ایجاد شده است. فراگیر یک زبان برنامه نویسی بدون داشتن مقدمات اولیه یا همان الگوریتم که بین تمامی زبان های برنامه نویسی مشترک هستند و الهاماتی از منطق و تصمیم گیری در آن وجود دارد، امری بدون فایده خواهد بود چرا که زبان های برنامه نویسی تنها ابزارهایی هستند که به کمک آن ها می توان به تصمیم گیری و ایجاد یک منطق و روال نائل شد. بدیهی است که استفاده از ابزار بدون دانستن معلومات و مقدمات لازم برای کار با آن، دور از منطق است. این درس سعی بر آن دارد که بتواند با زبانی ساده و همه پسند به بیان و انتقال معلومات اولیه مورد نیاز برای برنامه نویسی بپردازد و فراگیر را بر آن دارد که بتواند از خلق منطق و تصمیم گیری برای حل مسائل گوناگون که منجر به تولید یک الگوریتم می شود، لذت برنامه نویسی را تجربه کند. بنابراین این دوره شروعی برای یادگیری سایر زبان های برنامه نویسی است و فارغ التحصیلان این دوره به صرف گذراندن این دوره امکان ورود به بازار کار را ندارند