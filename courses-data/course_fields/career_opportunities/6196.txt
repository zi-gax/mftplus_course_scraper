شبکه گرایش های متعددی را در برمیگیرد. یکی از مهمترین این گرایشها، مجازی سازی است. کارشناسان مجازی سازی در سال های اخیر با گسترش استفاده از این تکنولوژی موقعیت های کاری جذابی را در ایران و خارج از ایران پیش رو داشتند.
فارغ از نیاز تمامی شبکه های کامپیوتری به فردی متخصص در مجازی سازی، دانشپذیران با گذراندن دوره ها و اخذ مدارک داخلی یا بین المللی این حوزه امکان فعالیت در دیتاسنترهای سازمان های بزرگ را خواهند داشت. در شرکت ها و سازمان های بزرگ با توجه به تخصص محور بودن، فرد متخصص برای هر حوزه کاری در نظر گرفته می شود. به کارگیری کارشناسان مجازی سازی این امکان را فراهم میکند تا به طور بهینه زیرساخت مجازی سازی طراحی و پیاده سازی شود. در حال حاضر عموما از راه کارهای مجازی سازی سرور، مجازی سازی دسکتاپ و مجازی سازی ذخیره سازها استفاده می شود.
همچنین به طور معمول وظایف کارشناس مجازی سازی شامل مدیریت ذخیره سازها هم می شود و پیش از شروع یادگیری انواع ذخیره سازها (Storage) باید دانش و تجربه کافی را در مجازی سازی داشت.
با توجه به اقبال چند سال اخیر به استفاده از مجازی سازی فراگیران این دوره ها موقعیت خوبی را در بازار کار داخلی و بین المللی خواهند داشت.