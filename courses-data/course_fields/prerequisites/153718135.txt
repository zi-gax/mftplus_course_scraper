در طراحی و مدلسازی به کمک SOLIDWORKS، گام های مختلفی طی میشود تا نهایتا طراح ایده های خود را تبدیل به محصول کند. در مسیر طراحی و مدلسازی، درک نقشه دو بعدی قطعات نقش مهمی در طراحی و تولید محصول خواهد داشت. از این رو فهم دقیق نقشه های صنعتی که مفاهیمی همچون سه نما، پرسپکتیو، ... است بسیار مهم می باشد. بنابراین قبل از شروع دوره های طراحی سه بعدی بایستی درک نقشه کشی صنعتی و طراحی دوبعدی با نرم افزار به بلوغ مناسبی رسیده باشد. مهندسان و فارغ التحصیلان رشته مهندسی مکانیک، در طول تحصیل خود با دانش نقشه کشی صنعتی آشنا خواهند شد لکن علاقه مندان به طراحی و مدلسازی که در رشته ای غیر از مهندسی مکانیک تحصیل کرده اند، لازم است دوره آموزشی نقشه کشی صنعتی را طی کرده و با مفاهیم دقیق آن آشنا شوند. طراحی و نقشه کشی دو بعدی در نرم افزار اتوکد نیز پس از کسب دانش نقشه کشی صنعتی می تواند درک بهتری از طراحی سه بعدی در سالیدورکس را به مخاطبین دهد و به همه مهندسین و علاقه مندان به طراحی و مدلسازی پیشنهاد می شود.