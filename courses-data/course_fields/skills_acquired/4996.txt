بطور کلی میتوان گفت در انتهای این دوره دانش پذیران بر اساس مبانی فکری و نگرش عمومی که بدست آورده اند، باید تفاوت و تمایز بین بازار سرمایه محلی، بازارهای پولی مرسوم نظیر FOREX، قراردادهای CFD و بازار معاملات رمز ارزها را به خوبی درک کنند و بر اساس همین وجه تمایز قادر باشند کلیه ریسک های سیستماتیک و غیر سیستماتیک ناشی از حضور در یک بازار ارزی رمز پایه را به درستی شناسایی کنند و با استفاده از تکنیک ها و ابزارهایی که آموخته اند یک رمز ارز را اعتبار سنجی و جهت خرید و نگهداری آن اقدام کنند ویا قادر به حفظ، حراست و مدیریت دراییهای رمز پایه خود باشند. اما بطور اخص می توان توانمندی های حاصل از این دوره را در 4 گروه به شرح زیر طبقه بندی کرد:
1- پس از سپری شدن این دوره دانش پذیر اطلاعات پایه در خصوص رمز ارزها، زنجیره بلوک (Blockchain) و نحوه تولید یک رمز ارز را بدست میآورد و می تواند درک نسبتا خوبی از استخراج رمز ارزها و تجهیزات و راهکارهای مورد نیاز برای استخراج رمز ارزها داشته باشد.
2- پس از سپری شدن این دوره دانش پذیر با نحوه توسعه رمز ارزها آشنا شده است، تفاوت انواع توکن و کوین را می داند و درک خوبی از نحوه اتصال جهان واقعی به یک شبکه زنجیره بلوک را درک می کند. همچنین با بررسی نمونه های واقعی از محصولات توسعه یافته به ایده پردازی او کمک می شود تا بتواند محصول یا خدمات جدیدی را بر بستر بلاک چین ایده پردازی و طرح تجاری سازی آنرا خلق کند.
3- در این دوره دانش پذیر یاد میگیرد چگونه یک سبد سرمایهگذاری از رمز ارزها تهیه کند و شاخص ها و معیارهای مورد نیاز جهت انتخاب نمادهای ارزنده جهت سرمایه گذاری را می شناسد. همچنین دانش پذیر می تواند کیف پول مورد نظر خود را انتخاب، نصب و راه اندازی کند و مبالغ خریداری شده را به آن منتقل کند.
4- در این دوره دانش پذیر با پلتفرم های معاملاتی صرافیهای ایرانی آشنا خواهد شد و نحوه خرید و انتقال یک رمزارز و انتقال آن به خارج از پلتفرم صرافی و به کیف پول خود را میآموزد.
توجه: اثر گذاری این برنامه آموزشی به میزان تسلط مدرس به مباحث آموزشی، ارائه مثال های عملی و عملیاتی (Case Study) و حضور مستمر و فعال دانش پذیر در کلاس بستگی دارد. لذا قویا توصیه میگردد از مدرسین کاملا منطبق با شرایط مندرج در این طرح درس استفاده گردد.