در انتهای این دوره دانش پذیران بر اساس نگرش جامعی که بدست آورده اند، باید تفاوت و تمایز بین بازار سرمایه محلی، بازارهای پولی مرسوم نظیر FOREX، قراردادهای CFD و بازار معاملات رمز ارزها را به خوبی درک کنند و بر اساس همین وجه تمایز قادر باشند کلیه ریسک های سیستماتیک و غیر سیستماتیک ناشی از حضور در یک بازار ارز رمز پایه را به درستی شناسایی کنند و با استفاده از تکنیک ها و ابزارهایی که آموخته اند یک برنامه معاملاتی استراتژیک را تدوین و اجرا کنند. اما بطور اخص می توان توانمندی های حاصل از این دوره را در 5 گروه به شرح زیر طبقه بندی کرد:
1- پس از پایان این دوره دانش پذیر یاد میگیرد چگونه یک سبد معاملاتی از رمز ارزها تهیه کند و شاخص ها و معیارهای مورد نیاز جهت انتخاب نمادهای ارزنده جهت معاملات سریع و زود بازده را می شناسد.
2- در این دوره دانش پذیران دانش و توانایی لازم جهت معاملات CFD در یک کارگزاری را بدست میآورد و از آن به عنوان راهکار معاملاتی جایگزین می تواند بهره مند شود.
3- در پایان این دوره دانش پذیر به انواع روش های تحلیل فنـی (Technical Analysis) مسلط خواهد شد و می تواند نمادهای موجود در بازار رمز ارزها را کارشناسی کند و بهترین آنها را برای سرمایه گذاری یا معامله انتخاب نماید. همچنین او می تواند پیش از انجام معامله ریسک و سود احتمالی آنرا ارزیابی کند و با اطمینان بیشتر اقدام به معامله نماید.
4- در این دوره دانش پذیر میآموزد چگونه سرمایه در گردش را مدیریت کند، سود را بصورت اهرمی افزایش دهد، در مقابل جریان های زیان ده مقاومت کند و از تهدیدها فرصت های معاملاتی جدید خلق کند.
5- در این دوره دانش پذیر با پلتفرم های تحلیلی و معاملاتی بین المللی بطور عملی کار خواهد کرد و به آنها مسلط می شود. همچنین او می تواند یک ایستگاه معاملاتی راه اندازی کند، مدیریت سرمایه خود (و حتی گروهی از معامله گران) را بر عهده گیرد و معاملات خود را بر اساس استانداردهای معاملاتی رایج مدیریت کند.
توجه: اثر گذاری این برنامه آموزشی تا حد بسیار زیادی به میزان تسلط مدرس به مباحث آموزشی، و ارائه مثال های عملی و عملیاتی (Case Study) بستگی دارد. لذا قویا توصیه میگردد از مدرسین کاملا منطبق با شرایط مندرج در این طرح درس استفاده گردد. همچنین دانش پذیرعلاوه بر حضور مستمر و فعال در کلاس، باید حداقل روزانه 3 ساعت به تمرین و مطالعه و تحقیق و آزمون استراتژی بر روی حساب تمرینی خود بپردازد.