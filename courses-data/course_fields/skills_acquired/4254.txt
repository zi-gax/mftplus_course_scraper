در انتهای این دوره دانشپذیریان بر اساس نگرش جامعی که بدست آورده اند، باید تفاوت و تمایز بین بازار سرمایه محلی و بازار سرمایه بین الملل را به خوبی درک کنند و بر اساس همین وجه تمایز قادر باشند کلیه ریسک های سیستماتیک و غیر سیستماتیک ناشی از حضور در یک بازار پولی و مالی بین الملل را به درستی شناسایی کنند و با استفاده از تکنیک ها و ابزارهایی که آموخته اند یک برنامه معاملاتی استراتژیک را تدوین و اجرا کنند. اما بطور اخص می توان توانمندی های حاصل از این دوره را در 5 مرحله به شرح زیر طبقه بندی کرد:
1-پس از سپری شدن 5 ساعت از دوره آموزشی، دانشپذیریان باید با اهداف دوره آموزشی کاملا آشنا شده باشند و علاوه بر آشنایی با مفاهیم کلی، باید مفهوم مبادله را کاملا درک کرده باشند، تفاوت آن با معامله و سرمایه گذاری را بدانند و با نظام ارز شناور آشنا شده باشند و بتوانند وجه تمایز آن از سایر نظام های ارزی را درک کنند. همچنین باید ساختار بازارهای محلی ارز و نحوه قیمت گذاری ارز در این بازارها را بدانند و علاوه بر آن مکانیزم تعیین نرخ مبادله بین بانکی بین الملل و مفاهیمی همچون آربیتراژ ارز و بهره را درک کرده باشند.
2-پس از سپری شدن 11 ساعت از دوره آموزشی، دانشپذیریان باید بر مفاهیم، عبارات و اصطلاحات مورد استفاده در سکوی معاملاتی (Platform) کارگزار کاملا مسلط شده باشند و محاسبات عددی مربوط به مدیریت سرمایه و مدیریت معاملات را به راحتی درک کنند و در ورود به بازار (باز کردن پوزیشن) و خروج از بازار (بستن پوزیشن) هیچ مشکلی نداشته باشند.
3- پس از سپری شدن حدود 40 ساعت از دوره آموزشی، دانشپذیریان باید بتوانند بطور کامل نوسانات قیمت بازار را تحلیل کنند، روند نوسانات بازار را بر پایه آن بخش از ابزارهای تحلیل تکنیکال که آموختهاند پیش بینی کنند، بهترین قیمت و زمان را برای انجام معامله تعیین کنند و در زمان مناسب اقدام به انجام معامله کنند. همچنین در این مقطع دانشپذیر باید بتواند نقطه خروج مناسب را بر پایه حد سود یا حد ضرر تعیین کند و به موقع از بازار خارج شود.
4-پس از سپری شدن حدود 60 ساعت از دوره آموزشی، دانشپذیریان باید بتوانند برای معاملات آتی خود استراتژی طراحی کنند، آنرا بیازمایند و اصلاح کنند و در نهایت یک پلن معاملاتی بهینه بنویسند. در پایان هر معامله نیز ژورنال مربوط به آنرا تکمیل نمایند و بر اساس نتایج، استراتژی خود را اصلاح کنند یا تغییر دهد.
5-در پایان دوره آموزشی علاوه بر کلیه موارد مذکور، دانشپذیر باید بتواند شاخص های اقتصادی کشورهای مختلف را از Global Calendar استخراج کند، گزارشات و پیش بینی های آنها را مطالعه و تحلیل کند، نحوه اثر گذاری آنها بر ارزها را شناسایی کند و برنامه مدیریت بحران تدوین کند. همچنین دانشپذیر باید بتواند پیوندی بین استراتژی تکنیکال و شاخص های اقتصاد کلان هر کشور برقرار کند و یک استراتژی معاملاتی جامع ارائه دهد.