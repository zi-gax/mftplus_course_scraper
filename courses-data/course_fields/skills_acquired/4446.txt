در انتهای این دوره دانشجویان بر اساس نگرش جامعی که بدست آورده اند، باید تفاوت و تمایز بین بازار سرمایه محلی، بازارهای پولی مرسوم نظیر FOREX، قراردادهای CFD و بازار معاملات رمز ارزها را به خوبی درک کنند و بر اساس همین وجه تمایز قادر باشند کلیه ریسک های سیستماتیک و غیر سیستماتیک ناشی از حضور در یک بازار ارز رمز پایه را به درستی شناسایی کنند و با استفاده از تکنیک ها و ابزارهایی که آموخته اند یک برنامه معاملاتی استراتژیک را تدوین و اجرا کنند. اما بطور اخص می توان توانمندی های حاصل از این دوره را در 5 گروه به شرح زیر طبقه بندی کرد:
1- پس از سپری شدن این دوره دانشجو اطلاعات پایه در خصوص رمز ارزها، زنجیره بلوک (Blockchain) و نحوه تولید یک رمز ارز را بدست میآورد و می تواند درک نسبتا خوبی از استخراج رمز ارزها و تجهیزات و راهکارهای مورد نیاز برای استخراج رمز ارزها داشته باشد.
2- پس از سپری شدن این دوره دانشجو با نحوه توسعه رمز ارزها آشنا شده است، تفاوت انواع توکن و کوین را می داند و درک خوبی از نحوه اتصال جهان واقعی به یک شبکه زنجیره بلوک را درک می کند. همچنین با بررسی نمونه های واقعی از محصولات توسعه یافته به ایده پردازی او کمک می شود تا بتواند محصول یا خدمات جدیدی را بر بستر بلاک چین ایده پردازی و خلق کند.
3- در این دوره دانشجو یاد میگیرد چگونه یک سبد معاملاتی از رمز ارزها تهیه کند و شاخص ها و معیارهای مورد نیاز جهت انتخاب نمادهای ارزنده جهت سرمایه گذاری را می شناسد. همچنین دانشجو می تواند کیف پول مورد نظر خود را انتخاب، نصب و راه اندازی کند و مبالغ خریداری شده را به آن منتقل کند.
4- در پایان این دوره دانشجو به انواع روش های تحلیل بازار ارز دیجیتال اعم از تحلیل بنیادی (Fundamental Analysis)، عقیده کاوی (Sentient Analysis) و تحلیل فنـی (Technical Analysis) بازار مسلط خواهد شد و می تواند نمادهای موجود در بازار رمز ارزها را کارشناسی کند و بهترین آنها را برای سرمایه گذاری یا معامله انتخاب نماید. همچنین او می تواند پیش از انجام معامله ریسک و سود احتمالی آنرا ارزیابی کند و با اطمینان بیشتر اقدام به معامله نماید.
5- در این دوره دانشجو با پلتفرم های تحلیلی و معاملاتی بین المللی بطور عملی کار خواهد کرد و به آنها مسلط می شود. همچنین او می تواند یک ایستگاه معاملاتی راه اندازی کند، مدیریت سرمایه خود (و حتی گروهی از معامله گران) را بر عهده گیرد و معاملات خود را بر اساس استانداردهای معاملاتی رایج مدیریت کند.